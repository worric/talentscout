# TalentScout

Applikationen er en del af et projekt udført på det første semester (P7) af kandidaten i IT Design & Application Development i projektperioden september - december.

Applikationen i sig selv er et notetagningsprogram designet til desktop, som er er udviklet med det formål at understøtte talentspejdere inden for fodboldsporten i Danmark i deres arbejdsflow, dvs. holde styr på talenter samt tilhørende nedskrevne overvejelser om samme. Til udarbejdelse af applikationens brugergrænseflade er brugt Java Swing; til model- og funktionslaget er brugt standard Java.

Tematet for semesteret var at udvikle et lille stykke software, hvor specifikationerne var informeret af konkrete samarbejdspartnere uden for universitetet, samt hvor designet af brugergrænsefladen var informeret af grundlæggende principper herfor og evalueret via en systematiseret usabilitytest.

Til at støtte op om udviklingen af applikationen gennemgik studerende på semesteret følgende kurser:

- Design og Evaluering af Brugergrænseflader (herunder scenariebaseret udvikling)
- Introduktion til Programmering (Java)
- Systemudvikling (objektorienteret analyse og design).
